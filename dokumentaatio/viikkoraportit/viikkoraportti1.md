# Viikkoraportti 1

Tällä viikolla tutustuin ehdotuksiin mahdollisiksi projektin aiheiksi ja päätin oman projektini aiheen. Lisäksi valitsin käytettävän ohjelmointikielen sekä algoritmit, jotka työssä toteutetaan. Tutustuin erilaisiin vaihtoehtoihin ja päädyin Tietorakenteet ja algoritmit -kurssilta tuttuun Dijkstran algoritmiin sekä minulle täysin uuteen IDA\*-algoritmiin. Kirjoitin algoritmeista ja projektista tarkemman määrittelydokumentin.

Varsinaista ohjelmointia en ole vielä aloittanut, vaan aika meni eri vaihtoehtoihin tutustumiseen ja erityisesti IDA\*-algoritmin tutkimiseen. Nyt kun projektin tavoitteet ovat selkeät, on tulevalla viikolla helppoa lähteä syventämään tietämystä ja aloittaa tuottamaan koodia. Lisäksi aion tutustua, mitä karttoja projektissa olisi mahdollista käyttää. Aion myös aloittaa visualisoinnin osalta mahdollisimman aikaisessa vaiheessa, kuten aloitusluennolla kehotettiin.

IDA\*-algoritmin aika- ja tilavaativuuden määrittäminen tuotti hankaluuksia, koska en onnistunut löytämään yhtä selkeää vastausta kuin Dijkstran algoritmin kohdalla. Ymmärsin kuitenkin, että kyseessä on syvyyshaun jonkinlainen variaatio, mutta sen tilavaativuus on alhaisempi kuin esimerkiksi A\*-algoritmissa. Käsitykseni mukaan myös hyödynnettävä heuristiikka vaikuttaa algoritmin aikavaativuuteen.

Tällä viikolla käytin työhön aikaa viisi tuntia.
